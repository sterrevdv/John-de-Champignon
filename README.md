# John de Champignon

*John de champignon heeft als doel een natuurvriend vol weetjes te zijn, een inspiratiebron voor spelletjes en een ruststop met een fantasierijk verhaal voor zijn gebruikers.*

*Projectteam: Sterre Van de Velde; Seppe Nijs*

24/01/2024
## Overzicht 
Dit verslag bestaat uit 2 grote delen, namelijk semester 1 en semester 2. Bij elk deel worden de methodologie en verschillende testen alsook conclusies en iteraties besproken. Op het einde van semester 1 volgt een kritische reflectie. Op het einde van semester 2 volgt er een algemene kritische reflectie over het hele traject. 
## Semester 1
### Samenvatting visie 
Om stadsparken en openbare ruimten aantrekkelijker te maken voor kinderen zonder een overmatige focus op mobiele telefoons, hebben we een diepgaand onderzoek uitgevoerd door kinderen, ouders en experts binnen de doelgroep te interviewen. Met behulp van benchmarks en deze interviews hebben we een gestructureerde ideeëngeneratie bereikt. 

Onze oplossing is een interactieve speelkast in een nog onbekende, maar aantrekkelijke en mooie vorm. Dit product motiveert kinderen om de natuur in te gaan voor opdrachten en punten te verdienen, of stelt spelletjes voor die rekening houden met de omgeving. Dit bevordert buitenspelen en het verbeteren van scores.

De natuurtotem creëert niet alleen een boeiende bezigheid voor kinderen in stadsparken, maar verrijkt ook de parkervaring voor ouders. Kinderen kunnen zich concentreren op buitenspelen, terwijl ouders zich ontspannen op een bank. Het gebruik hiervan elimineert de noodzaak van een mobiele telefoon, waardoor mogelijke afleiding wordt geminimaliseerd. Deze innovatieve benadering zorgt voor een gezonde balans tussen technologie en buitenactiviteiten, waardoor stadsparken een stimulerende omgeving worden voor kinderen om te leren, te spelen en van de natuur te genieten.

<img src="/images/render robot 1.jpg" alt= "foto" width="20%"/>



### Introductie 
Er is gekozen voor het onderwerp “_Nature, Tech and Play_”. De probleemstelling ontstond vanuit de '_How can we_’ -vraag, specifiek gericht op de uitdaging om openbare plaatsen aantrekkelijker te maken voor kinderen met behulp van technologie. Het gekozen concept is de natuurtotem op een vaste locatie, die fungeert als een helpende hand en inspiratiebron voor buitenspellen voor kinderen.

Het overkoepelende doel van dit ontwerpproject is om kinderen aan te moedigen buiten te spelen met behulp van technologie. Dit hoofddoel is onderverdeeld in verschillende doelstellingen. Een eerste aandachtspunt is de “_user-interaction_”. Het moet toegankelijk zijn voor kinderen en zichzelf intuïtief wijzen op het gebruik. Technologie speelt ook een cruciale rol, het product moet bestand zijn tegen zowel weer als vandalisme. Tegenwoordig moet er ook grondig worden nagedacht over de soorten energie die worden gebruikt en waar deze vandaan komen. Bovendien moet rekening worden gehouden met de omgeving, zodat het geen storende factor wordt voor bijvoorbeeld stadsbewoners of natuurliefhebbers.

De ontwikkeling van de natuurtotem vereist een doordachte aanpak om de veelzijdige aspecten van gebruikersbetrokkenheid, technologische duurzaamheid, energiezuinigheid en integratie in de omgeving aan te pakken. Door deze overwegingen te combineren, streeft het project ernaar een waardevolle bijdrage te leveren aan het stimuleren van buitenspelen voor kinderen met behulp van technologie.

Enkele “_boundary conditions_” die een rol spelen in het verhaal worden hier besproken. Bij het gebruik van de natuurtotem is de gebruiker volledig onafhankelijk van andere technologie zoals een gsm. Ook zullen de spelen meteen kunnen worden gespeeld, dus er is geen nood aan extra voorwerpen of materialen. Het gebruik van het prodcut wordt beperkt tot 1 plek. De natuurtotem zal zich dus niet verplaatsen en de kinderen kunnen zich steeds naar dezelfde plaats begeven om tijd buiten te vertoeven. Bij de “user interface” moet er ook op gelet worden dat er niet overboord gegaan wordt met de interface (eventueel “_touch_” vermijden). 

Kort gezegd, de natuurtotem moet een interessant en leuk hulpmiddel zijn om kinderen buiten te laten spelen zonder zelf heel de tijd in de belangstelling te staan. 


### Methodologie
Dit project werd geleid door “_user-centered design_”. Dit betekent dat het ontwerpproces geleid werd door de gebruikers aan de hand van gebruikersinterviews en -testen. Momenteel limiteren we ons nog in de “_concept development_”.  Alles  systeem- en afwerking gericht zal in het tweede semester besproken worden.
Hieronder is er een tijdlijn te zien waar de ondernomen stappen chronologisch gerangschikt zijn. Deze stappen zijn gegroepeerd onder drie fasen: de onderzoeksfase, de realisatiefase en de testfase.

<img src= "images/tijdlijn semester 1.jpg" alt= "foto">

Bij de conceptselectie is “_Nature Tech and Play_” gekozen. Er is hier het meest vrijheid in de conceptualisatie, maar de doelgroep ligt hierbij al redelijk vast: kinderen die te veel op hun schermen zitten en meer buiten moeten komen. Het leeftijdsinterval bij het project ligt tussen 6 en 13 jaar. Zoals eerder vermeld wordt het ontwerpproces geleid door de gebruikers/doelgroep, maar ook enkele indirecte gebruikers. Om nuttige informatie uit deze personen in kwestie te vergaren, werden verschillende soorten interviews op verschillende tijdstippen gepland. 

De eerste “_problem interviews_” werden uitgevoerd met 2 kinderen uit de doelgroep, hun ouders en een expert op vlak van het entertainen van kinderen. Bij deze interviews werden er vragen over het probleem gesteld, zodat er een duidelijk persona kon opgesteld worden en de noden van de kinderen en ouders verduidelijkt konden worden. 

In de realisatiefase vond er een spontaan interview plaats met een focusgroep (n=5) waarbij er zonder formaliteiten kon gesproken worden over het onderwerp. Dit gaf meer plaats voor eerlijkheid en kritiek over het onderwerp en het bedachte concept. In de testfase van het project vonden er nog drie interviews plaats waarvan de eerste meer een gebruikerstest was met één van de gemaakte prototypes. Een van de ontwerpers nam plaat in het prototype en speelde als de computer van het product, een soort rollenspel. Verschillende kinderen konden op die manier interageren met het product alsof het ‘echt’ was. Het tweede interview in de testfase vond plaats in Gent met enkele studenten die realistische inzichten gaven over het concept. In het laatste interview werd er rekening gehouden met de nieuwe info van het voorgaande interview. Hierbij werd een kleiner prototype gebruikt en werden de vragen gericht naar de omgeving van de doelgroep.

## Discovery (sem 1)

### Doelstellingen
De onderzoeksfase diende om:

•	Een beter beeld te creëren over de noden van zowel de doelgroep als de indirecte gebruikers, de ouders en zo het probleem verder te analyseren. 

•	Uitzoeken welke activiteiten de doelgroep heeft, zowel op een scherm als buiten.

•	Inzicht verwerven over bestaande producten en diensten die het gestelde probleem al (deels) oplossen of er alleszins iets mee te maken hebben.

•	Voorgaande info toepassen op het project om zo een uniek concept te realiseren. 

### Methodiek en resultaten 
Door enkele interviews met twee kinderen binnen de doelgroep en hun ouders werden de noden en problemen rond het onderwerp van beide partijen verduidelijkt. Zo wouden de kinderen onder andere een manier om met meerdere mensen het product te gebruiken, eventueel een groepsactiviteit. Bij de ouders stond veiligheid op nummer één. Onderstaande afbeelding stelt een verclustering voor van de schermgebonden activiteiten, buitenspeelactiviteiten en de vereisten van de kinderen om buiten te kunnen spelen.

<img src= "images/clusters.jpg" alt= "foto">

De interviews gaven ook genoeg inzicht om een persona (onderstaande figuur) te creëren wat cruciaal is in het ontwerpproces omdat het: helpt bij het begrijpen van echte behoeften en doelen van de doelgroep, begrip creëert voor gebruikersperspectieven, dient als leidraad voor uniforme besluitvorming, als effectief middel fungeert voor het delen van gebruikersinformatie en personalisatie mogelijk maakt.

<img src= "images/persona.jpg" alt= "foto">

Benchmarking (online) was ook één van de onderzoeksmethoden die werd toegepast. Er werd gezocht naar diensten of producten die kinderen entertainen in de buitenlucht en/ of bezighouden met technologie waarbij ze eventueel ook iets bijleren bij het gebruik. Enkele voorbeelden zijn: Pokémon go, een mobile game waarbij je over heel de wereld pokémon kan vangen en je moet buiten komen om het spel te spelen, geocashing, waarbij je schatten moet gaan zoeken in de natuur met behulp van een app en de interactieve tablets in musea waarbij je al spelend bijleert, enzovoort. Deze en nog vele andere werden onderzocht waarna de problemen en positieve aspecten van elk werden aangetoond en uiteindelijk een conclusie getrokken werd bij elk van de benchmarks. Hierna werd een algemene conclusie van eisen getrokken waar het product mimimaal aan moet voldoen:

•	Er mogen geen fysieke objecten meegegeven worden met de kinderen omwille van schade of diefstal.

•	Er moet een soort rangsysteem geïmplementeerd worden dat de kinderen aandrijft om kinderen aan te moedigen.

•	Het product moet tegen het weer en vandalisme bestand zijn en moet makkelijk van energie te voorzien zijn. (Neem als voorbeeld een parkeerautomaat.)

•	Het gebruik van een gsm moet minimaal tot niets zijn bij het gebruik van het product.

•	Het product moet op een vaste locatie staan met voldoende mogelijkheden tot samenspel.

•	Informatie moet aan de hand van audio gegeven worden.

•	Indien het doel is om kinderen iets bij te leren moet dit verborgen zijn onder leuke activiteiten.

•	De interface van het product moet simpel genoeg zijn om niet afleidend te zijn bij het spelen of leren. Een slecht voorbeeld hiervan zijn sommige tablets in musea waarbij kinderen gefascineerd zijn door het “_touch_” aspect en in het wilde gewoon op knopjes drukken zonder doel.

•	Een soort beloning geven bij het gebruik van het product.

Eens dat de doelgroep, problemen, eisen en bestaande concepten aangekaart waren, kon er een nieuw product ontworpen worden. Dit werd gedaan door middel van een morfologische kaart en enkele “_knowledge templates_” waaronder een “_problem-solution matrix_” zichtbaar hieronder. 

<img src= "images/morfologische kaart.jpg" alt= "foto" width="80%">

<img src= "/images/problem solution matrix.jpg" alt= "foto" width="80%">


### Motivatie
Benchmarking werd gekozen omdat het niet alleen vertrouwt is, maar ook omdat het verschillende inzichten geeft op concurrerende producten en hun positieve en negatieve aspecten. Door deze dan te gaan filteren kan er in theorie het perfecte uitgefilterd worden. In praktijk is dit moeilijker. User-en expert interviews gaven visies op het concept. Zo konden eerder gestelde vragen beantwoord worden en dieper ingaan worden op de noden van de doelgroep en indirecte aanhangers (ouders).
### Conclusies & implicaties
Uit de vele mogelijkheden werd één enkele gefilterd: een speelkast met volgende eigenschappen:

•	Gelinkt aan een vaste locatie en weet welke flora en fauna er zijn en geeft spelletjes en opdrachtjes a.d.h.v. deze locatie.

•	Beschikt over interactieve schermen, knoppen, boxen (audio), een lens met AI (zoals Leafsnap) voor planten en foto’s te nemen en een geanimeerd gezicht.

•	Geeft voorstellen van spelletjes die kinderen kunnen spelen.

•	Geeft leuke weetjes over de natuur waarin men zich bevindt.

•	Geeft opdrachtjes om bosmateriaal te verzamelen. Bijvoorbeeld: zoek een eikenblad (indien deze op deze locatie te vinden is) en de speler krijgt een score op hoe snel hij/zij het vindt. -> leaderboard -> competitie.

•	Heeft een groot verzamelboek waar kinderen kunnen bijdragen door de nog niet gevonden bosmaterialen (bladeren van verschillende bomen, mos, noten…) te zoeken en ze in te scannen bij de robot (zoals kaarten verzamelen). Hier kunnen ook weer spelletjes met tijd aan vast hangen.

•	Kinderen worden beloond door middel van een ‘winnaarsfoto’, tekening op het leaderbord...

•	Punten worden samen verdiend en het is de bedoeling dat verschillende steden tegen elkaar spelen om zo een beloning, bijvoorbeeld een upgrade aan het speeltuig, te krijgen.

Om een visueel beeld te geven van het concept zijn er op volgende figuur schetsen en renders zichtbaar.

<img src= "images/schetsen en renders.jpg" alt= "foto">


## Definition (sem1)
‘_The rootproblem_’ is dat kinderen te veel passief of schermpjes spelen en daardoor te weinig buiten komen. Technologie kan dus een hulpmiddel zijn om buitenspelen aantrekkelijker en leuker te maken. Het probleem en ons doel kan verduidelijkt worden in een ‘_How can we_’ formulering, namelijk:
**‘Hoe kunnen we publieke plaatsen aantrekkelijker maken voor kinderen aan de hand van technologie?’**. 
### Doelstellingen
Bij een eerste gebruikerstest wordt onderzocht hoe de gebruiker reageert op het concept. Bij een tweede test/interview wordt nagegaan hoe mensen van de omgeving (bijvoorbeeld natuurliefhebbers, stadsbewoners, wandelaars…) op het idee reageren dat dit toestel zich op de rand van de natuur (bijvoorbeeld een park, rand van een bos) zal bevinden. Aan de hand van de reactie van de gebruiker wordt het prototype/idee aangepast.
### Materiaal & methoden
Twee prototypes werden ontwikkeld vanwege de uitvoering van twee verschillende soorten tests. Eerst wordt de test met betrekking tot het levensgrote prototype besproken, gevolgd door de beschrijving van de test met het kleinere tweede prototype.

Het eerste prototype (onderstaande rechtse figuur) is ontworpen om het gebruik van de natuurtotem te illustreren. We construeerden een doos, die de grootte van het product nabootst, waar een van ons in ging zitten. De doos is hoofdzakelijk vervaardigd uit karton, met een uitgesneden opening op ooghoogte van het scherm. Om de illusie van het scherm te versterken, werd er een plastic folie over geplaatst. Voor een soepele uitvoering van de test bestaat de doos uit twee delen. Voor de uitwerking van de vorm hebben we ons beperkt tot een balk, omdat dit de meest efficiënte vorm was om het prototype te verplaatsen en af te breken. 

De persoon in de doos bootste de handelingen van het product na. De gebruiker kon aangeven welke activiteit hij wilde doen en ontving vervolgens instructies via een scherm (in dit geval een iPad) en auditief (de persoon in de doos sprak). De kinderen voerden de opdrachten uit en ontvingen feedback van de natuurtotem. Na afloop zaten we kort samen met de kinderen om te bespreken wat hun mening was over deze ervaring.

Bij het tweede, kleinere prototype (onderstaande linkse figuur) is er al een meer gedetailleerde weergave van het toekomstige ontwerp. Het is snel in elkaar gezet, zodat de gebruiker gemakkelijk feedback en suggesties durft te geven, zonder gehinderd te worden door een te afgewerkt product. Het prototype is ter plaatse aanpasbaar, bijvoorbeeld door de armen op een andere manier te bevestigen, het scherm te veranderen of bedieningsknoppen op een andere plaats te positioneren. Ook dit prototype is nog in de vorm van een balk. 

De tweede test kwam voort uit de gesprekken die in Gent hebben plaatsgevonden. Daar werd als belangrijke feedback benadrukt dat niet alleen rekening moet worden gehouden met de hoofdgebruiker, maar ook met de omgeving waar de het product zich zal bevinden. Deze inzichten zijn voortgekomen uit het gebruik van een PESTEL-diagram. Met deze informatie zijn we aan de slag gegaan en hebben we op basis van het kleinere prototype een vergelijkbaar interview uitgevoerd met verschillende personen.

Het doel van de tweede test lag voornamelijk in het achterhalen van de meningen van omstanders, mensen die geen gebruik maken van het product maar deze wel zien en opmerken in de omgeving. We hebben onderzocht wanneer zij de natuurtotem als storend zouden ervaren, welke elementen ze wel of juist niet aanwezig willen zien en hoe belangrijk het voor hen is dat het product opgaat in de omgeving. Deze aspecten zijn cruciaal, aangezien het uiteindelijke doel is om de natuur een aangename plek te maken voor iedereen. De geïnterviewden vertegenwoordigen diverse figuren in de samenleving, waaronder een leerkracht, natuurliefhebbers en jongvolwassenen.
<p>
<img src= "images/groot prototype.jpg" alt= "foto" width="30%">
<img src= "images/klein prototype.jpg" alt= "foto" width="30%">
</p>

### Resultaten
De eerste gebruikerstest werd binnen gedaan omdat het samenbrengen van veel kinderen op een specifieke locatie niet makkelijk was binnen deze tijdsperiode, maar het concept is hetzelfde. Uit de test met het grote prototype bleek dat de kinderen het eerst een raar concept vonden, maar ze reageerden wel positief. De gebruiker was geïnteresseerd en bereid om een kijkje te nemen moest de natuurtotem effectief op de rand van het park verschijnen. Kinderen zijn nog steeds nieuwsgierig naar nieuwe, onbekende dingen. Ook vonden de gebruikers het handig dat er werd gesproken en dat er minimaal gebruik van touchscreen aan te pas komt, het was duidelijk wat ze moesten doen. Het idee dat er competitie bestaat, versterkt de drang om te spelen en punten te verzamelen. 


> _“Mijn tablet is leuk, ik verveel mij nooit”_
> ~kind 9 jaar 


Uit de tweede test met het kleinere prototype bleek dat meer als 75% het belangrijk vindt dat het product niet te opvallend/storend is in de natuur. Hiervoor werd gesuggereerd om de kleuren van de omgeving te gebruiken en het een vriendelijkere vorm te geven. Ook werd er vermeld dat ze het product niet willen zien in het midden van een bos, maar eerder op de rand of in een park bij bijvoorbeeld bankjes, een vuilbak … 


>_“De natuur is ons gegeven om te samen in te leven”_
>~natuurliefhebber 


>_“Een extra toevoeging is leuk, zolang de omgeving niet te menselijk wordt’_
>~jongvolwassene 


<img src= "images/gebruikerstest fotos.jpg" alt= "foto">

### Conclusies & implicaties
Er zijn verschillende belangrijke conclusies getrokken uit deze voorgaand beschreven testen. In de eerste plaats is het van groot belang dat de natuurtotem boeiend en vernieuwend genoeg is om de aandacht en nieuwsgierigheid van de gebruikers (kinderen) te wekken. 

Echter, een evenzeer belangrijke bevinding is dat het product niet te opvallend mag zijn in de omgeving zodat het geen storende factor vormt voor anderen. Er dient een balans te worden gevonden tussen aantrekkelijkheid voor kinderen en het niet verstoren van de omgeving, wat mogelijk is door bewuste keuzes in kleurgebruik en vormgeving. 

Bovendien wordt benadrukt dat het gebruik van touchscreen beperkt moet worden, omdat dit anders de aandacht te veel afleidt van de daadwerkelijke spellen die worden aangeboden. Hieronder wordt een “_hero shot_” te voorgesteld van het project als “_proof of concept_”. 

<img src= "images/hero shot.png" alt= "foto" width="30%">

Hieruit kan er een list of requirements gemaakt worden:

•	er wordt geen gebruik gemaakt van 'extra' fysieke objecten

•	de kinderen moeten aangemoedigd worden

•	het product moet bestand zijn tegen vandalisme

•	gebruik gsm = minimaal

•	het product blijft op vaste locatie staan

•	de spelen die het product voorstelt moeten interessanter zijn dan het interactieve scherm, dus het scherm mag geen afleiding vormen

•	het ontwerp moet passen in de omgeving en aantrekkelijk zijn voor doelgroep

•	het product moet makkelijk te voorzien zijn van elektriciteit

Door deze conclusies stappen we af van het oorspronkelijke idee 'robot' en wordt er overgeschakeld naar een bredere invulling die in semester 2 onderzocht zal worden. 

## Bill of materials

Normaliter gingen de materialen toegepast zijn op het ontwerp van de robot, maar na de feedback van het eerste semester is de kans groot dat in het tweede semester hier grote veranderingen in komen. 
Bij deze is het moeilijk om hier een definitieve uitspraak over te doen. Een volledige bill of materials zal in het verloop van het tweede semester worden aangemaakt.


## Kritische reflectie semester 1
De kritische reflectie op het ontwerp van de natuurtotem omvat een diepgaande evaluatie van de uitgevoerde tests en ontvangen feedback. Het doel is om de sterke punten en tekortkomingen van het ontwerp te identificeren en mogelijke verbeteringen aan te geven.

Een cruciaal aspect van de feedback is de noodzaak om de natuurlijke omgeving niet te verstoren. Het product moet zich naadloos in de natuurlijke setting integreren, zonder af te leiden van de schoonheid en sereniteit ervan. Het blijkt dat het initiële ontwerp, dat te hoekig en te 'robotachtig' was, niet overeenkwam met de gewenste esthetiek voor een apparaat dat in de natuur wordt geplaatst. Dit roept vragen op over de vormgeving en de keuze van materialen om een meer organisch en harmonieus uiterlijk te bereiken.
Een belangrijk inzicht uit de tests is dat het product aantrekkelijk moet zijn voor kinderen zonder te overheersen. Het gebruik van een miniem touchscreen wordt benadrukt als een geschikte keuze, omdat een te prominent scherm de aandacht van de kinderen zou kunnen afleiden van de spelletjes die de natuurtotem voorstelt. Dit benadrukt het evenwicht tussen interactieve functies en het behoud van de focus op buitenactiviteiten.

Een ander punt van zorg is het geluidsniveau van het product. De feedback suggereert dat de natuurtotem niet te luid mag zijn om de rust van de natuur niet te verstoren. Dit roept vragen op over de geluidsproductie van het product, geluid mag niet te opdringerig zijn, maar eerder subtiel. Hetzelfde geldt voor de verlichting; deze moet niet te opvallend zijn en afgestemd zijn op de omgeving.
Wat betreft de kleurkeuze wordt benadrukt dat het prodcut niet mag opvallen in het natuurlijke landschap. Het vermijden van felle en opvallende kleuren wordt aangeraden om de natuurlijke harmonie te behouden. Het ontwerp moet eerder aard-tinten of natuurlijke kleuren gebruiken om een deel uit te maken van de omgeving.

De testresultaten en feedback wijzen op de noodzaak van een heroverweging van het ontwerp, met bijzondere aandacht voor de esthetiek, geluidsproductie, lichtsterkte en kleurkeuze. 
Tenslotte zal in het tweede semester verder worden gewerkt aan het prototype, de interface en de software/ systeem. Verdere gebruikerstesten staan ook op de planning. De tijdlijn wordt hieronder weergegeven.

<img src= "images/tijdlijn semester 2.jpg" alt= "foto">

## Semester 2 
### Samenvatting visie 
Het uiteindelijke product is gemaakt in de vorm van een grote paddenstoel met een scherm en een kleine paddenstoel die dienst doet als draai-en drukknop. De doelgroep zijn hoofdzakelijk kinderen tussen 9 en 12 jaar oud. Het product zal te vinden zijn in parken, op pleintjes, bij speeltuinen... Het doel van dit product is kinderen (terug) de magie van de natuur laten ontdekken. Het product geeft hen inspiratie voor spelen, begeleidt hun in zoekopdrachten en als ze het even rustiger aan willen doen kunnen ze genieten van een luisterverhaal. John de champignon heeft als doel een natuurvriend vol weetjes, een inspiratiebron voor spelletjes en een ruststop met een fantasierijk verhaal te zijn voor zijn gebruikers. 
### Methodologie 
(foto miro ontwerpmethodologie inzetten) 

De research naar de doelgroep, hun painpoints, goals... werd vooral uitgevoerd in semester 1. In semester 2 wordt er meer gefocused op design & prototype. Eerst wordt er een low-fidelity prototype gemaakt (hoepel die draaiknop voorstelt + bordje dat het scherm voorstelt). Hiermee wordt de antropometrietest afgenomen. In het park wordt er gewerkt aan een 2e prototype. Het prototype wordt geupgraded naar een paddenstoel met vorm en kleur en een simplistisch, maar werkend scherm. Hiermee wordt het expert interview afgenomen. Later wordt het niveau naar een eerder high-fidelity getrokken. Het programma in protopie wordt verfijnd en de feedback van vorige testen wordt geimplementeerd. Gebruikerstest 2 wordt met dit prototype afgenomen. Hieruit worden keuzes in vraag gesteld en/ of bevestigd en wordt er een laatste test uitgevoerd met de gebruiker (gebruikerstest 3) die helpt met de laatste keuzes maken en onderbouwen. 
## Develop (sem2)
### Develop 1 antropometrie
#### Doelstellingen
Het doel van de antropometrietest is achterhalen wat de ideale hoogte en plek is van het scherm en de draaiknop voor de gebruiker. Het scherm moet leesbaar zijn voor de gebruiker. De draaiknop dient om het scherm te bedienen. Deze moet ook op een hoogte hangen dat het aangenaam is voor de gebruiker om te bezigen. 
#### Materiaal & methoden 
Het concept wordt op een zeer simplistische manier voorgesteld aan de hand van een hoepel, wat touw en een bordje. Er worden enkele touwen aan de hoepel gehangen, de onderzoekers houden de touwen in 1 hand vast zodat de hoepel horizontaal komt te hangen boven de grond. Dit stelt de draaibeweging voor. Het scherm wordt voorgesteld aan de hand van een stukje karton met een gezichtje. Een boom wordt gebruikt om het bordje op hoogte te hangen en het gevoel te creeëren dat het een aaneenhangend product is.  

Deze test wordt afgenomen met enkele kinderen van de chiro (N=6). Er wordt een uitleg gegeven over het project, wat het doel van deze test is en wat er bereikt wil worden met het product. 
#### Resultaten 
Het rubriek resultaten wordt verdeeld in 2 delen, namelijk de test voor het scherm + drukknop en de test voor de draaiknop. 
##### Scherm 
De gebruikers voeren het experiment uit. 

De gebruiker (N=6) plaatst het scherm op haar ideale ooghoogte. 

 
Figuur : Emma                                                                    Figuur : Marylou


Vervolgens wordt er een sticker geplakt op de boom ter hoogte van de bovenkant van het scherm om alle hoogtes van de deelnemers bij te houden. 

Deze hoogtes werden gemeten en hieruit het gemiddelde bepaald. De gemiddelde hoogte is 140cm. Dit is hoger dan de waarde uit de database van DINBelg. De gemiddelde ooghoogte van een 10-jarige is 128cm. Het verschil zit hem in de afstand van de gebruiker tot het scherm. Indien de gebruiker verder staat, mag het scherm een pak hoger dan de ooghoogte opgemeten zoals in dinbelg. 

>Marylou:   _‘Als je niet op het scherm moet drukken, maakt het me niet zoveel uit’_.



Figuur : grootste en kleinste van de groep


De tweede vraag van dit deel gaat over de drukknop. Er wordt meegedeeld dat er gebruik kan gemaakt worden van een drukknop. De vraag die aan hen gesteld wordt is ‘Waar zou je de drukknop plaatsen en waarom?’. 
Er werden verschillende antwoorden gegeven zoals net onder het scherm en dichtbij het scherm. Maar er waren 2 antwoorden die eruit sprongen namelijk ‘waarom een drukknop als er een draaiknop is?’ en waarop volgde ‘moet je niet drukken op de draaiknop ook?’. Hiermee zijn we aan de slag gegaan in onze volgende gebruikerstest (deelopdracht 4). 

Er werd vervolgens ook gevraagd aan de testpersonen waarom ze bepaalde keuzes maakten. 

Waarom wil de gebruiker het scherm op die hoogte en niet hoger of lager? De antwoorden worden opgedeeld in 3 categoriën. 

•	Eerste categorie: niet lager. 
>_‘Ik wil me niet bukken’_

>_‘Als het lager hangt is dat voor kleine kindjes!’_


•	Tweede categorie: niet hoger. 

>_‘Als het te hoog is zie ik het niet goed’_

>_'Mijn nek doet pijn als ik te hoog moet kijken’_


•	Derde categorie: het maakt niet uit.

>_‘Als ik het niet goed zie stap ik wel gewoon achteruit’_

>_‘Als je niet op het scherm moet drukken, maakt het me niet zoveel uit’_
##### Draaiknop 
Er wordt gevraagd aan de gebruiker om de hoepel op haar ideale hoogte te houden. Er wordt gedraaid aan de knop. Vervolgens wordt nog eens gevraagd om het hoger of lager te zetten.
 
Figuur 8: gebruikers draaien


De gemiddelde hoogte wordt afgemeten en komt neer op 70cm met de grond als referentie. De uitgekomen waarde is wat hoger dan de vuisthoogte van 61cm die in DINBelg terug te vinden is. Dit was ook te verwachten. Indien de gebruiker kracht zet gaat zij door haar knienen en heft haar armen op. 


Er werd vervolgens aan de testpersonen gevraagd waarom ze bepaalde keuzes maakten. 

De gebruiker vindt het aangenamer als de draaiknop lager staat. De redenen hiervoor zijn dat ze graag veel kracht zetten en dat het makkelijker is om kracht te zetten als het wat lager staat. Dit kan herkent worden als vooral een physical requirement.

>_‘Hoog is moeilijk’_

>_‘Beter te laag dan te hoog’_

>_‘Ik zet graag veel kracht’_

#### Conclusies & implicaties
Er worden grotendeels visual en physical requirements waargenomen. Het scherm moet een goede hoogte zijn zodat bv de nek of rug niet pijndoet als ze ernaar kijken en het moet ook gewoonweg zichtbaar zijn. Het scherm zal iets hoger dan de gemiddelde ooghoogte worden geplaatst. De gemiddelde ooghoogte van een 10-jarige is 128cm, terug te vinden in de database van DINBelg. 

Het hangt af van gebruiker tot gebruiker hoe hoog/laag zij de draaiknop wensen, maar wij moeten hier een gemiddelde in nemen (design for the mean). Daarom kiezen wij een waarde die iets hoger is dan de gemiddelde vuigsthoogte van een 10-jarige Belg. Iets hoger dan 61cm, wat terug te vinden is in de database van DINBelg. 

De drukknop was nog niet aanwezig in de test, maar er werd wel ondervraagd op welk plek zij deze zouden zetten. Het idee om de draaiknop te combineren met de drukknop klinkt gunstig, dus daarom wordt er daarop verdergegaan in de volgende testen. 
### Develop 2 
#### Spontane test in het park 
#### Doelstellingen
#### Materiaal & methoden 
#### Resultaten 
#### Conclusies & implicaties
#### Expert interviews
#### Doelstellingen
#### Materiaal & methoden 
#### Resultaten 
#### Conclusies & implicaties
#### Gebruikerstest 2
In gebruikerstest 2 wordt er getest met 4 personen uit de doelgroep, 2 jongens en 2 meisjes. Deze proef vindt plaats in Bergelputten, een park in Moorsele, wat een realistische plaats kan zijn voor ons product. 
#### Doelstellingen
Het doel van deze test is aftoetsen of de gemaakte keuzes een succes zijn. De feedback van de vorige testen is meegenomen en geimplementeerd in het prototype voor gebruikerstest 2. Er zal gelet worden op de interactie van de gebruiker met het product, hoe vlot dit gaat, wat er beter kan. De ouders krijgen een informed consent aangeboden en de kinderen een beetje uitleg over het project. Er wordt vermeld wat het doel is van ons product, kinderen helpen buitenspelen en e.v. verveling tegengaan. Dit aan de hand van technologie, maar zo min mogelijk in combinatie met de gsm. Het doel van deze test wordt ook meegedeeld met de testpersonen.  

‘We hebben een vereenvoudigde, maar wel uitgewerkt prototype gemaakt zowel qua vorm als qua programma (protopie). Jullie zullen verschillende opties zien die je kan kiezen zoals bv een spelletje. Het is simplistisch gemaakt, dat wil zeggen dat het echte product later bv meer spelletjes zal hebben. Er zullen meer opties zijn om uit te kiezen. 

Wij willen vooral testen met jullie hoe jullie interactie is met het product. Wat jullie goed vinden en wat beter kan, wat stroef verloopt en wat vlot verloopt.’
“Het is de bedoeling dat jullie het product gaan gebruiken zonder dat wij iets van uitleg geven over de werking ervan.”
(Indien het niet lukt, krijgen ze subtiele hints) 

#### Materiaal & methoden 
De vorm en uiterlijk van de champignon is volledig gemaakt, maar staat nog open voor veranderingen en aanpassingen. Het scherm dat geïllustreerd wordt aan de hand van de Ipad past erin. Het programma dat via Protopie gemaakt is, is meer en beter uitgewerkt (rekening houdend met het expert interview en het spontaan interview). Alles is te bedienen door de kinderen (adhv de 2 arduino nano’s met bluotooth + protopieconnect). 

Enkele functies zijn geprogrammeerd dat ze handmatig in het commando scherm kunnen worden ingegeven door ons om zo het testen eenvoudiger en veelzijdiger te maken (zoals bv de terugknop). Deze werd fictief op de paddenstoel geplakt zodat de kinderen het wel kunnen ervaren om met de terugknop te werken. Het voordeel is dat dit niet veel extra programmeerwerk vraagt, maar wel veel inzichten kan meegeven tijdens het testen.  

Een extra aspect aan deze test is audio. Er wordt een Bluetooth box naast de champignon gelegd. Deze wordt verbonden met de gsm en zo kunnen vooraf opgenomen instructies en deuntjes worden afgespeeld. 


De test bestaat uit meerdere fasen die in elkaar overlopen. Eerst vindt de uitleg over ons product, concept en project plaats zodat er context geschept wordt voor de kinderen (1). Daarna is het aan hen. Ze proberen te achterhalen hoe het product werkt en hoe het bediend kan worden (2) . Wanneer ze dit doorhebben kan het spelen beginnen. De kinderen kunnen alle functies testen, zoveel ze wensen (3). Achteraf volgt er nog gesprekje van +- 20 minuten waarin we hen vragen stellen en zij aan ons. Zo kunnen we onze ideeën uitwisselen en tot nieuwe inzichten komen (4). 

De kinderen gebruiken het product en zoeken uit hoe het werkt zonder onze uitleg. Wij evalueren hoe gemakkelijk de interacties gaan en achteraf worden er nog vragen gesteld, vooral ‘wat’ en ‘waarom’. Enkele mogelijke veranderen hebben we al visueel op zak zoals audio toevoegen en  pijl toevoegen op de draaiende champignon om dit meteen opnieuw te kunnen ondervragen. 

Er wordt eerst getest zonder audio, naar mate de test vordert zal er audio aan toegevoegd worden om de beide interacties waar te nemen. 

#### Resultaten 
#### Conclusies & implicaties
### Develop 3
luisterverhalen 
#### Doelstellingen
#### Materiaal & methoden 
#### Resultaten 
#### Conclusies & implicaties
## Kritische reflectie
## Bronnen

Columbia University, University of Maryland, & Smithsonian Institution. (sd). Leafsnap.

Niantic. (2016, Juli 6). Pokémon GO. Opgehaald van Pokémon GO.

Ulmer, D. (2000, mei 3). Geocashing.



## Bijlagen

Problem interview:

•	[Protocol](https://miro.com/app/board/uXjVNbl3VH0=/?moveToWidget=3458764568975555273&cot=14)

•	[Conclusie](https://miro.com/app/board/uXjVNbl3VH0=/?moveToWidget=3458764569021971777&cot=14)

Spontaan interview semester 1:

•	[Info](https://miro.com/app/board/uXjVNbl3VH0=/?moveToWidget=3458764568974682759&cot=14)

Test met groot prototype:

•	[Protocol](https://miro.com/app/board/uXjVNbl3VH0=/?moveToWidget=3458764576681095195&cot=14)

•	[Video](https://miro.com/app/board/uXjVNbl3VH0=/?moveToWidget=3458764579194533968&cot=14)

•	[Conclusie](https://miro.com/app/board/uXjVNbl3VH0=/?moveToWidget=3458764579194943223&cot=14)

Interview Gent:

•	[PowerPoint]( https://ugentbe-my.sharepoint.com/:p:/g/personal/sterre_vandevelde_ugent_be/EbMebXZ9YNZKquQgMV5OnkQBs4KoNpj-rxIhWPn3haV6Yg?e=YNowC2)

•	[Conclusie](https://miro.com/app/board/uXjVNbl3VH0=/?moveToWidget=3458764579196547838&cot=14)

Interview met klein prototype:

•	[Protocol](https://miro.com/app/board/uXjVNbl3VH0=/?moveToWidget=3458764574440245591&cot=14)

•	[Conclusie]( https://miro.com/app/board/uXjVNbl3VH0=/?moveToWidget=3458764579196145928&cot=14)

Extra bijlagen:

•	[Template figma discovery](https://miro.com/app/board/uXjVNbl3VH0=/?moveToWidget=3458764568974345920&cot=14)

•	[Template figma definition](https://miro.com/app/board/uXjVNbl3VH0=/?moveToWidget=3458764576649973603&cot=14)

•	[Benchmarks](https://miro.com/app/board/uXjVNbl3VH0=/?moveToWidget=3458764569017083817&cot=14)

•	[Pitch](https://miro.com/app/board/uXjVNbl3VH0=/?moveToWidget=3458764579193120922&cot=14)

• [Schetsen, renders en storyboard](https://miro.com/app/board/uXjVNbl3VH0=/?moveToWidget=3458764576594359020&cot=14)



